<meta charset="utf-8">

**Office 365 – Teams**
  Příručka pro uživatele

Aktualizace k 21. 4. 2020


# Vytvoření týmu

Máte možnost vytvořit nový tým nebo zvolit již existující tým jako šablonu. Šablona vám pomůže urychlit vytvoření požadované struktury týmu nakopírováním Kanálů, Karet, Nastavení týmu, Aplikací a členů. 

Před vytvořením nového týmu nebo Office 365 Group ověřte, zda daný tým již neexistuje (aplikace Microsoft Teams zatím nekontroluje duplicity).

* Klikněte na „Připojit se k týmu nebo vytvořit nový“
 
![Obrázek 1: Vytvoření nového týmu](https://milanhybner.github.io/Resources/2020-03-teams-prirucka/Images/Obr00001.png)


* V poli „Hledat“ ověřte, zda Vámi uvažovaný tým již neexistuje 
* Pokud tým již existuje, můžete kliknout na „Připojit k týmu” (viz Připojení se k vyhledanému týmu)
 
![Obrázek 2: Vyhledání týmu](https://milanhybner.github.io/Resources/2020-03-teams-prirucka/Images/Obr00002.png)


* Pokud požadovaný tým neexistuje, klikněte na „Vytvořit tým” a rozhodněte se, zda chcete vytvořit nový tým úplně od začátku nebo použijete některý z existujících týmů nebo skupin Office 365.
 
![Obrázek 3: Vytvoření týmu](https://milanhybner.github.io/Resources/2020-03-teams-prirucka/Images/Obr00003.png)


## Vytvoření týmu ze šablony

Pokud chcete použít existující tým jako šablonu pro vytvoření nového týmu, klikněte na „Vytvořit z…”. Nový tým je vytvořen s Vámi zvolenými komponentami. Nový tým můžete kdykoliv později upravit (viz Administrace týmu).

* Zvolte „Vytvořit tým“ a následně „Vytvořit z…“ 
* Klikněte na volbu „Tým“
 
![Obrázek 4: Tým x Skupina Office 365](https://milanhybner.github.io/Resources/2020-03-teams-prirucka/Images/Obr00004.png)


* Kliknutím vyberte tým, který chcete použít jako šablonu
 
![Obrázek 5: Výběr šablony pro vytvoření nového týmu](https://milanhybner.github.io/Resources/2020-03-teams-prirucka/Images/Obr00005.png)


* Přepište název původního týmu na vámi požadovaný název týmu, který odráží nadefinované jmenné konvence
* Vložte popis, za jakým účelem je tým zřizovaný
* Zvolte, co má být převzato ze šablony (Kanály, Karty, Nastavení týmu, Aplikace nebo členové) – vše je možné později upravit; klikněte na „Vytvořit”
 
![Obrázek 6: Vytvoření nového týmu z šablony](https://milanhybner.github.io/Resources/2020-03-teams-prirucka/Images/Obr00006.png)


* V další obrazovce přidejte členy týmu nebo klikněte na „Přeskočit“, členové týmu mohou být přidáni kdykoliv později 
	* Začněte psát jméno člena, kterého chcete přidat, a vyberte osobu z nabízeného seznamu
	* Přiřaďte novému členovi roli „Vlastník“ nebo „Člen”; tým může mít více než jednoho vlastníka, vlastníkem se automaticky stává uživatel, který tým vytváří – doporučujeme pro každý tým alespoň dva vlastníky, to umožní zastupitelnost pro potřeby administrace týmu
	* Klikněte na „Přidat”
	* Opakujte výběr nového člena nebo klikněte na „Zavřít”
* Nyní můžete začít využívat Váš tým (viz Chyba! Nenalezen zdroj odkazů.)
* Možnosti správy týmu jsou popsány v kapitole Administrace týmu

## Vytvoření čistého nového týmu

Pokud nechcete použít existující tým jako šablonu, vytvořte tým od začátku. Nový tým můžete kdykoliv později upravit (viz Administrace týmu).

* Klikněte na „Připojit se k týmu nebo vytvořit nový“
* Klikněte na „Vytvořit tým”
* Klikněte na „Vytvořit tým od začátku“ viz Obrázek 3: Vytvoření tým
* Zvolte, jaký typ týmu chcete vytvořit:
	* Soukromý – uživatelé potřebují oprávnění pro připojení, všichni musí být přizváni vlastníkem týmu nebo musí být schválena jejich žádost o připojení
	* Veřejný – může se připojit kdokoliv z vaší organizace
	* Org-wide – každý uživatel ve vaší organizaci je automaticky připojen a nemůže se odhlásit
 
![Obrázek 7: Typ týmu](https://milanhybner.github.io/Resources/2020-03-teams-prirucka/Images/Obr00007.png)


* Vložte název, který odráží nadefinované jmenné konvence a popis, za jakým účelem je tým vytvářen a klikněte na „Vytvořit“
 
![Obrázek 8: Název a popis týmu](https://milanhybner.github.io/Resources/2020-03-teams-prirucka/Images/Obr00008.png)


* Přidejte členy týmu nebo klikněte na „Přeskočit“, členové týmu mohou být přidáni kdykoliv později; začněte psát jméno člena, kterého chcete přidat, a vyberte osobu z nabízeného seznamu
 
![Obrázek 9: Přidání členů](https://milanhybner.github.io/Resources/2020-03-teams-prirucka/Images/Obr00009.png)


* Přiřaďte novému členovi roli – „Vlastník“ nebo „Člen”; tým může mít více než jednoho vlastníka, vlastníkem se automaticky stává uživatel, který tým vytváří – doporučujeme pro každý tým alespoň dva vlastníky, to umožní zastupitelnost pro potřeby administrace týmu
* Klikněte na „Přidat”
* Opakujte výběr nového člena nebo klikněte na „Zavřít”
 
![Obrázek 10: Nový tým vytvořený od základu](https://milanhybner.github.io/Resources/2020-03-teams-prirucka/Images/Obr00010.png)


* Nový tým je vytvořen s výchozími komponentami kanálu „Obecné“
	* Konverzace
	* Soubory
	* Wiki
* Nyní můžete začít využívat váš tým (viz Team work)
* Možnosti správy týmu jsou popsány v kapitole Administrace týmu

# Vyhledání nového týmu a připojení se k týmu

* Jděte do sekce „Týmy”
* Klikněte na „Připojit se k týmu nebo vytvořit nový”

## Připojení se k vyhledanému týmu

* Použijte políčko „Hledat” 
 
![Obrázek 11: Vyhledání veřejného týmu a připojení se k týmu](https://milanhybner.github.io/Resources/2020-03-teams-prirucka/Images/Obr00011.png)


* Zvolte tým, který hledáte, a klikněte na „Připojit k týmu” – tým se zobrazí v seznamu „Vaše týmy“; pokud se jedná o „soukromý“ tým, musí nejprve vaši žádost zpracovat některý z vlastníků daného týmu – po zpracování žádosti budete moci začít pracovat

## Připojení se k týmu pomocí kódu

Pokud vám přišla pozvánka s kódem, zadejte tento kód a klikněte na „Připojit se k týmu“. Ihned jste přidáni do týmu a můžete začít pracovat.
 
![Obrázek 12: Připojení se k týmu pomocí kódu](https://milanhybner.github.io/Resources/2020-03-teams-prirucka/Images/Obr00012.png)


# Vytvoření nového kanálu

V rámci každého týmu je možné vytvářet kanály, které umožňují obsah sdílený v rámci jednoho týmu členit do menších věcných celků. Každý kanál má svou vlastní konverzaci, soubory, karty a používané aplikace.

* Klikněte na „Vytvořit další kanály“
* Vyplňte název kanálu a popis
* Rozhodněte, zda se má tento kanál automaticky přidat do oblíbených pro celý tým
   
![Obrázek 13: Vytvoření nových kanálů (krok 1)](https://milanhybner.github.io/Resources/2020-03-teams-prirucka/Images/Obr00013.png)


![Obrázek 14: Vytvoření nových kanálů (krok 2)](https://milanhybner.github.io/Resources/2020-03-teams-prirucka/Images/Obr00014.png)


# Vytvoření nové karty

Karty umožňují rychlý přístup v horní části obrazovky k často používaným položkám v rámci daného kanálu, např. ke konkrétní aplikaci nebo dokumentu. Automaticky se při vytvoření nového týmu od základu vytvoří karty:

* Konverzace
* Soubory
* Wiki
 
![Obrázek 15: Karty kanálu](https://milanhybner.github.io/Resources/2020-03-teams-prirucka/Images/Obr00015.png)


## Vytvoření nové karty aplikace

Funkcionalitu Teams si jednotlivé týmu mohou rozšiřovat prostřednictvím aplikací např. OneNote, Planner atd. Aplikace je možné vybrat z knihovny povolených aplikací kliknutí na „+“ v liště karet.     
 
![Obrázek 16: Karta aplikace](https://milanhybner.github.io/Resources/2020-03-teams-prirucka/Images/Obr00016.png)


## Vytvoření nové karty dokumentu

Pokud členové týmu často pracují s některým souborem a chtějí ho mít přístupný na jeden klik bez procházení adresářové struktury, je možné tento soubor zpřístupnit jako kartu.

* Vyberte požadovaný tým a kanál
* Klikněte na kartu „Soubory“ a najděte požadovaný soubor
* Klikněte na více možností „…“ daného souboru
* Vyberte možnost „Nastavit jako kartu“
 
![Obrázek 17: Nastavit jako kartu – výběr dokumentu](https://milanhybner.github.io/Resources/2020-03-teams-prirucka/Images/Obr00017.png)


![Obrázek 18: Dokument jako karta kanálu](https://milanhybner.github.io/Resources/2020-03-teams-prirucka/Images/Obr00018.png)


# Opuštění týmu

* Klikněte na volbu více možnosti („…“) u jména týmu v seznamu týmů
 
![Obrázek 19: Opuštění týmu](https://milanhybner.github.io/Resources/2020-03-teams-prirucka/Images/Obr00019.png)


* Zvolte „Opustit tým” a potvrďte váš záměr kliknutím na „Opustit tým” 

# Administrace týmu

Většina možností správy týmu je dostupná kliknutím na více možností „…” u jména týmu, který chcete upravit na záložkách jedné obrazovky – správa členů, vyřízení žádostí čekajících na vyřízení, správa kanálů, nastavení týmu a správa aplikací. Tyto funkce jsou dostupné i jednotlivě přímo pod volbou více možností „…“. Správa týmu však obsahuje i doplňující informace např. seznam odstraněných kanálů v záložce „Kanály“.
 
![Obrázek 20: Správa týmu](https://milanhybner.github.io/Resources/2020-03-teams-prirucka/Images/Obr00020.png)


## Skrytí týmů

* V seznamu týmů klikněte na více možností „…” u jména týmu
* Zvolte „Skrýt“
 
![Obrázek 21: Nabídka týmu – skrytí](https://milanhybner.github.io/Resources/2020-03-teams-prirucka/Images/Obr00021.png)


* Tým je přesunut ze seznamu „Vaše týmy” do seznamu „Skryté týmy”
 
![Obrázek 22: Skryté týmy](https://milanhybner.github.io/Resources/2020-03-teams-prirucka/Images/Obr00022.png)


## Zobrazení týmu

* V seznamu týmů klikněte na více možností „…” u jména týmu
 
![Obrázek 23: Zobrazení („odkrytí“) týmu](https://milanhybner.github.io/Resources/2020-03-teams-prirucka/Images/Obr00023.png)


* Zvolte „Zobrazit”
* Tým se bude zobrazovat v seznamu „Vaše týmy“

## Úprava týmu (Název, popis, typ)

* V seznamu týmů klikněte na volbu více možností „…” u jména týmu
* Zvolte „Upravit tým“
 
![Obrázek 24: Úprava týmu](https://milanhybner.github.io/Resources/2020-03-teams-prirucka/Images/Obr00024.png)


* Upravte název týmu a popis
* Upravte typ týmu v poli „Ochrana osobních údajů“

## Pozvání nových členů týmu 

Pozvat nové členy můžete nasdílením odkazu na tým nebo zasláním přístupového kódu. Pro pozvání konkrétního člena je výhodnější využít možnost přístupového kódu. Vlastník týmu pak již nemusí zpracovat čekající žádost na vyřízení. Využití odkazu je naopak vhodnější pro zveřejnění možnosti přístupu k týmu, vyžaduje však následné vyřízení čekající žádosti.

### Prostřednictvím odkazu na tým

Tuto možnost můžete použít v případě, že chcete novému členovi poslat link emailem nebo ho zveřejnit pro budoucí členy v dokumentu nebo na webu. Následně jeden z vlastníků týmu musí akceptovat žádost čekající na vyřízení (viz. Žádosti čekající na vyřízení)

* V seznamu týmů klikněte na volbu více možností „…” u jména týmu
* Klikněte na „Získat odkaz na tým“
* Kliknutím na „Kopírovat” zkopírujete link do schránky
* Vložte link do emailu, dokumentu, …

### Prostřednictví přístupového kódu

Tuto možnost můžete využít, pokud chcete přizvat nové členy bez následného zpracování jejich žádosti o připojení. Tato funkcionalita je dostupná pouze pro vlastníky týmu. Kód není možné zaslat externistům.

* V seznamu týmů klikněte na volbu více možností „…” u jména týmu
* Zvolte „Správa týmu” 
* Na záložce „Nastavení” zvolte „Kód týmu“
* Klikněte na „Generovat“
 
![Obrázek 25: Vygenerování kódu do pozvánky pro nového člena](https://milanhybner.github.io/Resources/2020-03-teams-prirucka/Images/Obr00025.png)


## Správa týmu

Ve správě týmu máte přehledně na jednom místě informace o týmu na záložkách:

* Členové – seznam vlastníků, členů a hostů daného týmu; zde je možné měnit role jednotlivých členů nebo klinutím na „Přidat člena“ přidávat nové členy týmu
* Žádosti čekající na vyřízení – seznam čekajících žádostí o přístup do daného týmu
* Kanály – seznam aktivních a odstraněných kanálů; u aktivních kanálů je vidět datum a čas poslední aktivity; můžete zde také přidávat nové kanály kliknutím na „Přidat kanál“
* Nastavení – více v kapitole Žádosti čekající na vyřízení

Vlastník týmu může potvrdit nebo zamítnout žádost nového člena o přístup do týmu.

* Nastavení
* Aplikace – seznam použitých aplikací v kanálech týmu
* V seznamu týmů klikněte na více možností „…” u jména týmu
* Zvolte „Správa týmu”
 
![Obrázek 26: Správa týmu](https://milanhybner.github.io/Resources/2020-03-teams-prirucka/Images/Obr00026.png)

 
![Obrázek 27: Možnosti správy týmu](https://milanhybner.github.io/Resources/2020-03-teams-prirucka/Images/Obr00027.png)


### Žádosti čekající na vyřízení

Vlastník týmu může potvrdit nebo zamítnout žádost nového člena o přístup do týmu.

### Nastavení 

Vlastník týmu může provést další nastavení týmu:

* Obrázek týmu – změnit obrázek, který se zobrazuje u názvu týmu
 
![Obrázek 28: Obrázek týmu](https://milanhybner.github.io/Resources/2020-03-teams-prirucka/Images/Obr00028.png)


* Přidat obrázek týmu – povolit vytváření kanálů, přidávání aplikací a další
* Oprávnění členů – povolit/zakázat hostům vytváření a aktualizaci kanálů a odstranění kanálů
* @zmínky – lze nastavit, kdo může používat zmínky @tým a @kanál
* Kód týmu – vygenerovat a následně sdílet kód, aby se uživatelé mohli připojit do týmu přímo bez nutnosti dalšího schvalování žádosti o přidání do týmu
* Zábavné doplňky – povolit/zakázat emoji, memy, GIFy nebo nálepky

## Přidání kanálu

* V seznamu týmů klikněte na volbu více možností „…” u jména týmu
* Zvolte „Přidat kanál”
 
![Obrázek 29: Přidání kanálu](https://milanhybner.github.io/Resources/2020-03-teams-prirucka/Images/Obr00029.png)


* Vložte název a popis nového kanálu
* Rozhodněte, zda se nový kanál bude automaticky zobrazovat všem členům týmu v seznamu oblíbených kanálů; každý člen si později může odebrat kanál ze svého seznamu oblíbených 
* Klikněte na „Přidat”

## Přidání nového člena týmu

* V seznamu týmů klikněte na volbu více možností „…” u jména týmu
* Zvolte „Přidat členy”
	* Začněte psát jméno člena, kterého chcete přidat, a vyberte osobu z nabízeného seznamu
	* Přiřaďte novému členovi roli – „Vlastník“ nebo „Člen”; tým může mít více než jednoho vlastníka – vlastníkem se automaticky stává uživatel, který tým vytváří; doporučujeme pro každý tým alespoň dva vlastníky, to umožní zastupitelnost pro potřeby administrace týmu
	* Klikněte na „Přidat”
	* Opakujte výběr nového člena nebo klikněte na „Zavřít”
 
![Obrázek 30: Přidání člena do existujícího týmu](https://milanhybner.github.io/Resources/2020-03-teams-prirucka/Images/Obr00030.png)


nebo 

* V seznamu týmů klikněte na více možností „…” u jména týmu
* Zvolte „Správa týmu” 
* V záložce „Členové” klikněte na „Přidat člena”
 
![Obrázek 31: Správa týmu – přidání člena](https://milanhybner.github.io/Resources/2020-03-teams-prirucka/Images/Obr00031.png)


# Správa týmů

„Správa týmů“ umožňuje zobrazení a administraci aktivních i archivovaných týmů. Zde je také přístupná funkcionalita popsaná v kapitole Úprava týmu (Název, popis, typ) a rozšířena o možnost „Archivace“ a „Obnovy týmu“, který byl archivován (neplatí pro smazané týmy).  

* V sekci „Týmy“ uvidíte seznam svých týmů
* Pod seznamem týmů klikněte na ikonku ozubeného kolečka „Správa týmů“
 
![Obrázek 32: Správa týmů](https://milanhybner.github.io/Resources/2020-03-teams-prirucka/Images/Obr00032.png)


## Archivace týmu

Archivací týmu zmrazíte veškerou aktivitu týmu pro členy. Vlastníci týmu budou mít i nadále možnost administrovat členy a upravovat obsah. Tým přejde pro členy do módu „jen pro čtení“. 

Soubory uložené na SharePointu v prostoru dedikovaném pro tento tým mohou zůstat pro členy editovatelné nebo také jen v režimu jen pro čtení. Vlastníci týmu budou moci i nadále obsah editovat.

* V sekci „Týmy“ uvidíte seznam svých týmů
* Pod seznamem týmů klikněte na ikonku „Správa týmů“
* V seznamu týmů v pravé části obrazovky klikněte na volbu více možností „…” u jména týmu
* Zvolte „Archivovat tým“
 
![Obrázek 33: Archivace týmu](https://milanhybner.github.io/Resources/2020-03-teams-prirucka/Images/Obr00033.png)


* Rozhodněte, zda chcete členům týmu zakázat editaci souborů uložených na SharePointu v prostoru dedikovaném pro tento tým a karty „Wiki“ přiřazené k tomuto týmu; vlastníci týmu budou moci i nadále obsah editovat.
  
![Obrázek 34: Nastavení obsahu uloženého na SharePointu jen pro čtení](https://milanhybner.github.io/Resources/2020-03-teams-prirucka/Images/Obr00034.png)


## Prohlížení archivovaných týmů

Seznam týmů, které byly archivovány, najdete ve Správě týmů v sekci „Archivováno“.
 
![Obrázek 35: Seznam archivovaných týmů](https://milanhybner.github.io/Resources/2020-03-teams-prirucka/Images/Obr00035.png)


## Obnovení archivovaného týmu

„Obnovení týmu“ obnoví zpět pro členy týmu plnou funkcionalitu archivovaného týmu. 

* V sekci „Týmy“ uvidíte seznam svých týmů
* Pod seznamem týmů klikněte na ikonku „Správa týmů“ 
* V seznamu týmů v pravé části obrazovky uvidíte aktivní i archivované týmy; klikněte na volbu více možností „…” u jména archivovaného týmu, který chcete obnovit
* Zvolte „Obnovit tým“
 
![Obrázek 36: Obnova archivovaného týmu](https://milanhybner.github.io/Resources/2020-03-teams-prirucka/Images/Obr00036.png)


## Odstranění týmu

* Před úplným odstraněním týmu zvažte možnost archivace)
* V seznamu týmů klikněte na více možností „…” u jména týmu
* Zvolte „Odstranit tým” 
* V další obrazovce potvrďte svůj záměr odstranit tým – vše bude smazáno

# Správa kanálu

Většina možností správy kanálu je dostupná kliknutím na volbu více možností „…” u jména kanálu, který chcete upravit.

Kanál „Obecné” vygenerovaný automaticky při vytvoření týmu je povinný a má proto omezené možnosti správy. Možnosti správy, které jsou dostupné i pro kanál „Obecné”, jsou v následujících kapitolách označeny „*”.
 
![Obrázek 37: Správa kanálu](https://milanhybner.github.io/Resources/2020-03-teams-prirucka/Images/Obr00037.png)


## Skrytí kanálu

* Klikněte na volbu více možností „…” u jména kanálu
* Zvolte „Skrýt”
* Kanál bude přesunut do skupiny „Skrytý/é kanál/y” 

## Zobrazení kanálu

* Najděte kanál v seznamu „Skrytý/é kanál/y ”
* Klikněte na volbu více možností „…” u jména kanálu
* Klikněte na ikonu „Zobrazit” vedle jména kanálu
* Kanál bude nyní dostupný přímo pod názvem týmu

## Připnutí kanálu

* Klikněte na volbu více možností „…” u jména kanálu
* Zvolte „Připnout“
* Kanál bude přesunut nahoru nad seznam týmů do skupiny „Připnuté“

## Odepnutí kanálu

* Najděte kanál v seznamu „Připnuté”
* Klikněte na volbu více možností „…” u jména kanálu
* Zvolte „Odepnout“
* Kanál bude přesunut pod svůj tým

## Konektory*

Konektory umožňují snadnou integraci s externími aplikacemi/službami.

* Klikněte na volbu více možností „…” u jména kanálu, který chcete obohatit o obsah a aktualizace z jiných služeb
 
![Obrázek 38: Konektory kanálu](https://milanhybner.github.io/Resources/2020-03-teams-prirucka/Images/Obr00038.png)


* Můžete přidat nový konektor kliknutím na „Přidat“ u konektoru v seznamu nebo
* Upravit existující konektor kliknutím na „Konfigurovat“

## Změna názvu a popisu kanálu

* Klikněte na volbu více možností „…” u jména kanálu
* Zvolte „Upravit tento kanál“ 
* Upravte název a popis účelu zvoleného kanálu

## Automatické přidání kanálu do oblíbených pro celý tým

* Klikněte na volbu více možností „…” u jména kanálu
* Zvolte „Upravit tento kanál“ 
* Zaškrtněte „Automaticky přidat tento kanál do oblíbených pro celý tým“

## Umožnění kolegům (interním i externím ne/členům) zasílat zprávy vašemu týmu*

Pokud váš tým potřebuje dostávat zprávy od kolegů, kteří nejsou členy vašeho týmu, můžete vygenerovat emailovou adresu daného kanálu a nasdílet ji.

Příchozí zpráva odeslaná na email daného kanálu se zobrazí v konverzačním vláknu daného kanálu.
  
![Obrázek 39: Příchozí email adresovaný týmu](https://milanhybner.github.io/Resources/2020-03-teams-prirucka/Images/Obr00039.png)


* Klikněte na volbu více možností „…” u jména kanálu
* Zvolte „Získat emailovou adresu“
* Kliknutím na „Kopírovat“ uložíte vygenerovanou emailovou adresu do schránky a následně ji můžete publikovat.
 
![Obrázek 40: Vygenerování emailové adresy pro týmový kanál](https://milanhybner.github.io/Resources/2020-03-teams-prirucka/Images/Obr00040.png)


* Kliknutím na „rozšířené nastavení“ můžete určit, kdo může zasílat zprávy na tuto emailovou adresu.
	* Kdokoliv
	* Jen členové tohoto týmu
	* Pouze emaily odeslané z vámi definovaných domén např. microsoft.com
  
![Obrázek 41: Rozšířené nastavení používání emailové adresy týmového kanálu](https://milanhybner.github.io/Resources/2020-03-teams-prirucka/Images/Obr00041.png)


## Rychlý odkaz na kanál*

V konverzaci můžete použít link na zvolený kanál pro usnadnění přístupu k informacím zveřejněným v tomto kanálu. 

* Klikněte na volbu více možností „…” u jména kanálu
* Zvolte „Získat odkaz na kanál”
* Klikněte na „Kopírovat” a následně vložte odkaz, kam potřebujete

8.10 Odstranění kanálu

Odstraněním kanálu odstraníte kanál z nabídky kanálů, smažete konverzační vlákno daného kanálu, ale soubory budou i nadále dostupné na SharePointu.

* Klikněte na volbu více možností „…” u jména kanálu
* Zvolte „Odstranit tento kanál”
* Potvrďte svůj záměr smazat kanál kliknutím na „Odstranit”

8.11 Nastavení zasílání notifikací o aktivitách daného kanálu*

* Klikněte na volbu více možností „…” u jména kanálu
* Zvolte „Sledovat tento kanál”

8.12 Zrušení zasílání notifikací o aktivitách daného kanálu*

* Klikněte na volbu více možností „…” u jména kanálu
* Zvolte „Přestat sledovat tento kanál”

# Team work

## Dokumenty – souběžná editace a sdílení

Členové týmu mohou sdílet dokumenty v jednotlivých kanálech. Všechny soubory jsou uložené v záložce/kartě „Soubory“. Zde je možné soubory třídit do složek. Soubory uložené v Teams může souběžně editovat více členů v jeden okamžik. Každý člen při editaci „zamkne“ odstavec, který upravuje, tak aby ostatní kolegové nepřepisovali jeho změny. U každého „zamčeného“ odstavce je vlaječka se jménem člena, který odstavec upravuje.

* V konverzacích a chatu je možné odkazovat na soubory uložené v kanálech
* Soubory je možné nahrávat do týmu hromadně přetažením myší
* Soubory jsou přístupné i z mobilní aplikace Microsoft Teams
  
![Obrázek 42: Nahrání souboru](https://milanhybner.github.io/Resources/2020-03-teams-prirucka/Images/Obr00042.png)


## Konverzace

Členové týmu mohou vést v jednotlivých kanálech diskusi, doplňovat komentáře k nahraným souborům, sdílet nové informace.
 

![Obrázek 43: Konverzace](https://milanhybner.github.io/Resources/2020-03-teams-prirucka/Images/Obr00043.png)


Zprávu je možné začít psát v do řádku nové zprávy. Kliknutím na ikonku „Formát“ se řádek zprávy otevře do většího okna. Zde je možné také text formátovat.

Člen může svou zprávu editovat a smazat. Vlastník týmu může smazat zprávu i jiného člena.

### @zmínka v konverzaci 

Kdykoliv chatujete 1:1, ve skupině/týmu nebo v průběhu schůzky, jste schopni získat adresně pozornost konkrétní osoby/osob v chatu napsáním znaku „@“ před jméno/a člena týmu, název týmu nebo kanálu. Zmíněný člen dostane notifikaci, která se mu zobrazí v sekci „Aktivita“. Uživatel je upozorněn na nepřečtené notifikace zobrazením počtu nepřečtených notifikací u ikony „Aktivita“.

### Uložení zprávy do „uloženo“

Uživatel si může označit příspěvek v konverzaci a uložit si ho pro pozdější rychlé vyhledání.

Uložení provede kliknutím na ikonu „Uložit zprávu“ v hlavičce příspěvku.
 
![Obrázek 44: Uložení zprávy](https://milanhybner.github.io/Resources/2020-03-teams-prirucka/Images/Obr00044.png)


### Vyhledání uložených zpráv

Uživatel má přístupné své uložené zprávy v nabídce „Uloženo“ pod svým uživatelským účtem v pravém horním roku.
 
![Obrázek 45: Uložené zprávy](https://milanhybner.github.io/Resources/2020-03-teams-prirucka/Images/Obr00045.png)


### Nasdílení odkazu na zprávu

Uživatel může odvolat na konkrétní příspěvek v konverzaci tím, že nasdílí odkaz, a tím usnadní kolegovi hledání. Odkaz je možné zkopírovat kliknutím na více možností „…“ v hlavičce dané zprávy.

Zkopírovaný odkaz je možné použít v jiném kanálu, jiném týmu nebo chatu.
 
![Obrázek 46: Zkopírování odkazu na zprávu](https://milanhybner.github.io/Resources/2020-03-teams-prirucka/Images/Obr00046.png)


## Chat

### Rychlé odeslání zprávy 

Uživatel může napsat rychlou zprávu svému kolegovy přímo z příkazového řádku v horní části obrazovky. Stačí napsat „@“+„Jméno kolegy“ a začít psát text zprávy. Zpráva je ihned uložena v sekci „Chat“.
 
![Obrázek 47: Rychlé odeslání zprávy](https://milanhybner.github.io/Resources/2020-03-teams-prirucka/Images/Obr00047.png)


### Historie schůzek a chatů

V sekci „Chat“ může uživatel načít nový chat s jedním nebo více kolegy. Komunikace je ukládána do perzistentních chatů, tzn. v jednom konverzačním vlákně je uložena úplná historie komunikace daných uživatelů.

### Nový chat

Uživatel může zahájit chat v sekci „Chat“ vyhledáním kolegy, kterého chtějí kontaktovat. V průběhu chatu je možné kdykoliv zahájit audio/video hovor a sdílet obrazovku.

## Schůzky

Aplikace Teams umožňuje uživatelům účastnit se online schůzek (audio/video konferencí). V průběhu schůzky mohou uživatelé:

* Sdílet plochu svého počítače nebo vybranou aplikaci
* Sdílet soubory
* Posílat zprávy – chat
* Psát poznámky
* Vytvořit nahrávku záznamu jednání

Aplikace Teams je integrována s kalendářem v Outlooku, proto zde uživatel všechny své schůzky. V aplikaci Teams je možné naplánovanou schůzku přiřadit k některému z kanálů. Takto naplánovaná schůzka je uložena v konverzační historii daného kanálu.
 
![Obrázek 48: Kalendář v aplikaci Teams](https://milanhybner.github.io/Resources/2020-03-teams-prirucka/Images/Obr00048.png)


### Naplánování schůzky

Schůzku je možné naplánovat v aplikaci Outlook nebo v aplikaci Teams (Windows i mobilní aplikace). 

V aplikaci Teams může uživatel naplánovat pouze schůzku spojenou s konkrétním kanálem. Při plánování této schůzky uživatel nemůže nyní kontrolovat dostupnost účastníků a rezervovat místnost. Tyto možnosti budou uživatelům k dispozici až po integraci s emailovými schránkami a kalendářem (služba Exchange Online).

Schůzka vytvořená v aplikaci Teams je odeslána uživateli a zobrazí se v jeho kalendáři v aplikaci Outlook nebo v kalendáři na mobilním telefonu (pokud má tuto službu na mobilním telefonu nastavenu).

#### Naplánování schůzky v aplikaci Outlook (doporučeno)

Aplikace Outlook poskytuje uživateli při vytváření schůzky plný komfort, tzn. vidí dostupnost zvaných účastníků, může zvolit volnou jednací místnost, přiložit soubor atd.

Plánování Teams schůzky může zahájit kliknutím na ikonu „Nová schůzka Teams“ v horní liště kalendáře nebo otevřením nového okna schůzky. 
 
![Obrázek 49: Ikona „Nová schůzka Teams“ a ikona „Schůzka přes Teams“](https://milanhybner.github.io/Resources/2020-03-teams-prirucka/Images/Obr00049.png)


Kliknutím na ikonu „Schůzka“ se otevře nové okno schůzky.
 
![Obrázek 50: Link na zapojení účastníků do schůzky](https://milanhybner.github.io/Resources/2020-03-teams-prirucka/Images/Obr00050.png)


#### Naplánování týmové schůzky v aplikaci Teams (alternativní)

V současné době je možné naplánovat v aplikaci Teams pouze schůzku přiřazenou k jednomu z týmových kanálů. Přiřazením schůzky k jednomu z kanálů jsou automaticky pozváni všichni členové daného kanálu.

* Klikněte na ikonu „Kalendář“ v levé liště
* Zde klikněte na tlačítko „Naplánovat schůzku“
 
![Obrázek 51: Ikona „Schůzka Teams“](https://milanhybner.github.io/Resources/2020-03-teams-prirucka/Images/Obr00051.png)


* Můžete vyplnit „Název“ a „Podrobnosti“ schůzky
* Zvolte datum a čas schůzky a rozhodněte se, zda se jedná o opakovanou schůzku
* V poli „Vyberte kanál, ve kterém se setkáte“ zvolte kanál
 
![Obrázek 52: Naplánování týmové schůzky](https://milanhybner.github.io/Resources/2020-03-teams-prirucka/Images/Obr00052.png)


* Pozvánka na schůzku bude automaticky odeslána všem členům daného kanálu; v poli „Pozvat osoby“ můžete přizvat ještě další účastníky schůzky, kteří nejsou členem vašeho kanálu
* Kliknutím na tlačítko „Plán“ se vytvoří schůzka, kterou uživatelé uvidí ve svých kalendářích v Outlooku a v konverzační historii daného kanálu
 
![Obrázek 53: Zobrazení schůzky v kanálu](https://milanhybner.github.io/Resources/2020-03-teams-prirucka/Images/Obr00053.png)


### Zapojení se do schůzky

Do Teams schůzky je nyní možné se zapojit ze zaslané pozvánky v kalendáři aplikace Outlook nebo po otevření pozvánky v konverzační historii týmového kanálu. 

Zapojení můžete provést ze svého PC nebo z mobilního telefonu.

Pokud máte nainstalovanou aplikaci Teams, budete vždy automaticky přesměrováni do této aplikace bez ohledu na to, odkud se k dané schůzce připojujete. V případě, že aplikaci Teams na svém počítači nemáte a nechcete si ji instalovat, můžete se zapojit do schůzky v prostředí internetového prohlížeče.

#### Zapojení se do schůzky z aplikace Outlook
 
![Obrázek 54: Připojit se ke schůzce Teams v Outlooku](https://milanhybner.github.io/Resources/2020-03-teams-prirucka/Images/Obr00054.png)


* Otevřete si pozvánku na schůzku ve svém kalendáři v Outlooku nebo mobilním telefonu
* Klikněte na link „Zapojte se do schůzky Microsoft Teams“ ve spodní části pozvánky
* Při vašem prvním přihlášení do Microsoft Teams schůzky se Vám otevře internetový prohlížeč a dialogové okno; při dalších zapojení se do schůzky se již toto dialogové okno nebude otevírat. Otevře se pouze internetový prohlížeč a automaticky se spustí aplikace Teams
 
![Obrázek 55: Otevření oken na pozadí](https://milanhybner.github.io/Resources/2020-03-teams-prirucka/Images/Obr00055.png)


* Po přesměrování do aplikace Teams se vám zobrazí okno pro připojení se ke schůzce.

#### Zapojení se do schůzky z aplikace Teams 
 
![Obrázek 56: Zapojení se do schůzky](https://milanhybner.github.io/Resources/2020-03-teams-prirucka/Images/Obr00056.png)


### Uživatelské nastavení před zapojením se do schůzky

Před zapojením se do schůzky můžete:

* Zapnout/Vypnout kameru
* Rozostřit pozadí v případě, že máte zapnutou kameru
* Zapnout/Vypnout mikrofon
* Nastavit, jaký mikrofon, reproduktory a kameru chcete pro tuto schůzku použít – možnosti se liší v závislosti na to, zda Váš počítač je připojen k dalším zařízením
* Pokud se připojujete v místnosti, kde je více účastníků a konferenční zařízení, vypněte si také reproduktor na svém počítači kliknutím na tlačítko „Zvuk vypnutý“, zamezíte tím nepříjemné ozvěně
 
![Obrázek 57: Nastavení před připojením se do schůzky](https://milanhybner.github.io/Resources/2020-03-teams-prirucka/Images/Obr00057.png)


* Klikněte na tlačítko „Připojit se“

Změnu uživatelského nastavení je možné změnit kdykoliv v průběhu schůzky.

## Možnosti v průběhu schůzky

Po zapojení se do schůzky se účastníkovi schůzky zobrazí úvodní obrazovka s hlavním a vedlejším ovládacím panelem.

Na hlavním ovládacím panelu ve spodní polovině aplikace jsou ikony umožňující:

* Změnu uživatelského nastavení
	* Zapnout/Vypnout kameru
	* Zapnout/Vypnout mikrofon
* Zahájení sdílení pracovní plochy nebo souboru
* Spuštění nahrávání záznamu schůzky (dostupné pod ikonou „…“)
* Rozostření pozadí (dostupné pod ikonou „…“)
* Vypnutí příchozího videa v případě, že máte slabé internetové připojení

Na vedlejším ovládacím panelu v pravém horním rohu aplikace jsou ikony umožňující:

* Zahájit/Vypnout režim celé obrazovky
* Zapisování poznámek z průběhu schůzky, které jsou dostupné pro všechny účastníky
* Chatovat
* Zobrazit si seznam pozvaných účastníků zobrazující již zapojené účastníky i účastníky, kteří se zatím nepřipojili včetně jejich odpovědi na pozvánku (Akceptováno, Zamítnuto, Možná, Bez odpovědi) 
* Odeslání soukromé zprávy pozvanému účastníkovi 
* Okamžité přizvání dalšího účastníka
* Zkopírování linku na běžící schůzku
* Nastavení mikrofonu, reproduktorů a kamery
 
![Obrázek 58: Úvodní obrazovka po zapojení se do schůzky](https://milanhybner.github.io/Resources/2020-03-teams-prirucka/Images/Obr00058.png)


### Zapnutí/vypnutí kamery v průběhu schůzky

Kdykoliv během schůzky si můžete opakovaně zapínat a vypínat kameru kliknutím na ikonu s obrázkem kamery.
 
![Obrázek 59: Hlavní ovládací panel v průběhu schůzky – Kamera](https://milanhybner.github.io/Resources/2020-03-teams-prirucka/Images/Obr00059.png)


### Zapnutí/vypnutí mikrofonu v průběhu schůzky

Kdykoliv během schůzky si můžete opakovaně zapínat a vypínat mikrofon kliknutím na ikonu s obrázkem mikrofonu. 
 
![Obrázek 60: Hlavní ovládací panel v průběhu schůzky – Mikrofon](https://milanhybner.github.io/Resources/2020-03-teams-prirucka/Images/Obr00060.png)


### Zapnutí/vypnutí rozostření pozadí v průběhu schůzky

V případě, že si nepřejete, aby ostatní účastníci meetingu byli rozptylováni tím, co je za Vámi, může kdykoliv během schůzky opakovaně zapínat a vypínat rozostření pozadí kliknutím na volbu „Spustit video s rozostřením“ / „Nerozostřovat pozadí“.
 
![Obrázek 61: Hlavní ovládací panel v průběhu schůzky – Rozostření pozadí](https://milanhybner.github.io/Resources/2020-03-teams-prirucka/Images/Obr00061.png)


### Nahrávání schůzky

V případě, že se rozhodnete nahrát záznam schůzky, klikněte na volbu „Spustit nahrávání“. Všichni účastníci jsou informováni o nahrávání v horní liště aplikace Teams.
 
![Obrázek 62: Spuštění nahrávání](https://milanhybner.github.io/Resources/2020-03-teams-prirucka/Images/Obr00062.png)


Nahrávání můžete kdykoliv ukončit kliknutím na volbu „Zastavit nahrávání“. Všichni účastníci jsou informováni o ukončení nahrávání a ukládání záznamu v horní liště aplikace Teams.
 
![Obrázek 63: Hlavní ovládací panel v průběhu schůzky – Zastavit nahrávání](https://milanhybner.github.io/Resources/2020-03-teams-prirucka/Images/Obr00063.png)


### Vypnutí/zapnutí příchozího videa

V případě, že se zapojujete do schůzky z místa, kde nemáte dostatečně silné připojení nebo nechcete čerpat data z mobilního tarifu, můžete vypnout veškeré příchozí video, tzn. obraz účastníků, v případě že mají zapnuté kamery, a sdílený obsah (plocha, soubor).

Příchozí video můžete kdykoliv zpět zapnout.
 
![Obrázek 64: Hlavní ovládací panel v průběhu schůzky – Vypnutí/Zapnutí příchozího videa](https://milanhybner.github.io/Resources/2020-03-teams-prirucka/Images/Obr00064.png)


### Sdílení plochy / okna / PowerPoint souboru během schůzky

V průběhu schůzky mohou účastníci nasdílet:

* svou pracovní plochu/obrazovku – sdílí vše, co se v průběhu sdílení zobrazí na dané ploše
* konkrétní okno/aplikaci – sdílí pouze tuto aplikaci bez rozdílu, zda je tato aplikace jediné aktivní okno na ploše/obrazovce
* PowerPoint prezentaci – uživatelé prezentaci vidí a mohou si v ní listovat, ale nemohou si ji stáhnout na své zařízení
  
![Obrázek 65: Hlavní ovládací panel v průběhu schůzky – Panel sdílení](https://milanhybner.github.io/Resources/2020-03-teams-prirucka/Images/Obr00065.png)


### Předání řízení

V případě potřeby můžete účastníkům povolit, aby si sami procházeli sdílenou prezentaci. Vlastní kontrolu nad prezentací povolíte či zakážete kliknutím na ikonu oka u ovládacích prvků prezentace.
 
![Obrázek 66: Hlavní ovládací panel v průběhu schůzky – Předání řízení](https://milanhybner.github.io/Resources/2020-03-teams-prirucka/Images/Obr00066.png)


### Ukončení sdílení plochy / okna / PowerPoint souboru

Kdykoliv v průběhu sdílení můžete sdílení ukončit kliknutím na ikonu „Ukončení sdílení“.
 
![Obrázek 67: Hlavní ovládací panel v průběhu schůzky – Ukončení sdílení](https://milanhybner.github.io/Resources/2020-03-teams-prirucka/Images/Obr00067.png)


### Zahájení/vypnutí režimu celé obrazovky

Kliknutím na ikonu „Zahájit režim celé obrazovky“ zvětšíte zobrazení sdíleného obsahu přes celou obrazovku, skryje se i levá lišta aplikace Teams. Lištu je možné zobrazit najetím kurzoru do oblasti lišty.
 
![Obrázek 68: Vedlejší ovládací panel – Zahájení/Ukončení režimu celé obrazovky](https://milanhybner.github.io/Resources/2020-03-teams-prirucka/Images/Obr00068.png)


9.5.10 Zapisování poznámek z průběhu schůzky, které jsou dostupné pro všechny účastníky

Kliknutí na ikonu „Poznámky ze schůzky“ můžete psát sdílené poznámky již v průběhu schůzky. Poznámky jsou uloženy v historii dané schůzky. V případě, že schůzka byla připojena ke kanálu, jsou poznámky uloženy i v daném kanále. 

Otevřený panel s poznámkami můžete zavřít opakovaným kliknutím na ikonu „Poznámky ze schůzky“.
 
![Obrázek 69: Vedlejší ovládací panel – Zapsání sdílených poznámek](https://milanhybner.github.io/Resources/2020-03-teams-prirucka/Images/Obr00069.png)


9.5.11 Chatování a odeslání souboru účastníkům

V průběhu schůzky můžete chatovat se všemi účastníky. Do chatu můžete přiložit i soubor, který chcete nasdílet s ostatními. Doporučujeme vložení linku na soubor místo vložení vlastního souboru.

Tato konverzace je dostupná pro všechny účastníky v průběhu schůzky. Po ukončení schůzky je uložena do historie schůzky a je přístupná pro všechny pozvané účastníky bez ohledu, zda se zúčastnili nebo ne. 

Více o možnosti zaslání soukromé zprávy v kapitole Odeslání soukromé zprávy pozvanému účastníkovi.
 
![Obrázek 70: Vedlejší ovládací panel – Chat s účastníky](https://milanhybner.github.io/Resources/2020-03-teams-prirucka/Images/Obr00070.png)


9.5.12 Zobrazení seznamu pozvaných účastníků 

Kdykoliv v průběhu schůzky si můžete zobrazit seznam všech pozvaných účastníků kliknutím na ikonu „Zobrazit účastníky“. Ti jsou rozděleni do 2 skupin:

- Momentálně ve schůzce – zapojení uživatelé
- Ostatní pozvaní – dosud nezapojení uživatelé
 
![Obrázek 71: Vedlejší ovládací panel – Zobrazení seznamu účastníků](https://milanhybner.github.io/Resources/2020-03-teams-prirucka/Images/Obr00071.png)


U jednotlivých účastníků je vidět, jak odpověděli na pozvánku na schůzku, zda schůzku akceptovali nebo zda ji odmítli. Tato informace může pomoci při rozhodování, zda vyčkat se zahájením schůzky na připojení dalších účastníků.

9.5.13 Ztlumení účastníka/účastníků

V případě, že je průběh schůzky rušen hlukem na pozadí účastníka, který právě nemluví, může organizátor schůzky ztlumit mikrofon za tohoto účastníka kliknutím na ikonu mikrofonu u účastníka v okně „Účastníci“.
 
![Obrázek 72: Vedlejší ovládací panel – Ztlumení účastníka](https://milanhybner.github.io/Resources/2020-03-teams-prirucka/Images/Obr00072.png)


Přímo z probíhající schůzky, můžete odeslat soukromou zprávu, kterou uvidí pouze daný příjemce. Kliknutím na ikonu uživatele v okně „Účastníci“.
 
![Obrázek 73: Vedlejší ovládací panel – Odeslání soukromé zprávy pozvanému účastníkovi](https://milanhybner.github.io/Resources/2020-03-teams-prirucka/Images/Obr00073.png)


9.5.14 Okamžité přizvání dalšího účastníka

Do schůzky můžete kdykoliv přizvat dalšího účastníka, který bude informován o příchozím hovoru podle svého uživatelského nastavení – zvoněním a notifikačním oknem na svém PC nebo mobilním telefonu.
 
![Obrázek 74: Vedlejší ovládací panel – Okamžité přizvání účastníka](https://milanhybner.github.io/Resources/2020-03-teams-prirucka/Images/Obr00074.png)


9.5.15 Zkopírování linku na běžící schůzku

V průběhu schůzky můžete v obrazovce „Účastníci“ zkopírovat link na schůzku kliknutím na ikonu linku.
 
![Obrázek 75: Vedlejší ovládací panel – Zkopírování linku na schůzku](https://milanhybner.github.io/Resources/2020-03-teams-prirucka/Images/Obr00075.png)


9.5.16 Nastavení mikrofonu a reproduktoru v průběhu schůzky

Kdykoliv v průběhu schůzky můžete změnit nastavení zařízení mikrofonu, reproduktoru a kamery obdobně jako před zahájením schůzky. Nastavení je možné v okně „Nastavení zařízení“ po kliknutí na ikonu ozubeného kolečka ve vedlejším ovládacím panelu.
 
![Obrázek 76: Vedlejší ovládací panel – Nastavení zařízení](https://milanhybner.github.io/Resources/2020-03-teams-prirucka/Images/Obr00076.png)


9.5.17 Ukončení schůzky

Ze schůzky můžete odejít kliknutím na červenou ikonu sluchátka v hlavním ovládacím panelu.
 
![Obrázek 77: Hlavní ovládací panel v průběhu schůzky – Ukončení schůzky](https://milanhybner.github.io/Resources/2020-03-teams-prirucka/Images/Obr00077.png)


## Karty

Každý tým si může nastavit rychlý přístup – „Kartu“ – k vybraným souborům, aplikacím, stránkám intranetu, webovým stránkám atd. Novou kartu uživatel vytvoří kliknutím na ikonu „+“.

### Aplikace

Každý tým si může do jednotlivých kanálů připnout jako kartu aplikaci z katalogu povolených aplikací např. Planner, OneNote atd.

#### Wiki

Aplikace umožňuje strukturovaně sdílet informace, poznámky, odkazy na intranet nebo web. Při tvoření obsahu Wiki fungují obdobně jako v konverzacích odvolávky na konkrétní členy týmu viz @zmínka v .

#### Planner

Aplikace Microsoft Planner pomáhá plánovat činnosti daného týmu. Uživatelé mají možnost definovat úkoly a přiřazovat je jednomu nebo více členům týmu. Následně je možné sledovat jejich plnění v grafické podobě z pohledu času nebo z pohledu jednotlivých členů. Pro větší přehlednost je možné úkoly členit do věcných „kontejnerů“. Vedoucí oddělení nebo projektový manažer získá rychlý přehled o stavu plnění úkolů a může případně nesplněné úkoly přesměrovat na jiné členy týmu, kteří mají volnější kapacitu.

![Obrázek 78: Aplikace Planner – přehled úkolů](https://milanhybner.github.io/Resources/2020-03-teams-prirucka/Images/Obr00078.png)


![Obrázek 79: Aplikace Planner – grafické zobrazení úkolů](https://milanhybner.github.io/Resources/2020-03-teams-prirucka/Images/Obr00079.png)


#### OneNote

Tým má možnost si vytvořit sdílený OneNote sešit pro celý tým v kanálu „Obecné“ nebo pro konkrétní kanál. Tento sešit bude přístupný všem členům daného týmu.

## Vyhledávání

V horním příkazovém řádku můžete fulltextově prohledávat zprávy, seznam kontaktů a souborů. U souborů se prohledávají nejen názvy, ale i text uvedený v těle dokumentů. Výsledky hledání jsou přehledně rozděleny do záložek Zprávy, Soubory a Lidé.
 
![Obrázek 80: Vyhledávání](https://milanhybner.github.io/Resources/2020-03-teams-prirucka/Images/Obr00080.png)


10 Nastavení uživatelských preferencí

Po kliknutí na ikonu s vaší fotkou / vašimi iniciály v pravém horním roku se Vám zobrazí menu uživatelských nastavení, která jsou postupně popsána v následujících kapitolách.
 
![Obrázek 81: Nastavení uživatelských preferencí](https://milanhybner.github.io/Resources/2020-03-teams-prirucka/Images/Obr00081.png)


10.1 Stav

Obdobně jako ve Skype for Business můžete s ostatními uživateli sdílet vaši dostupnost. Dostupnost se automaticky mění v závislosti na informacích ve vašem kalendáři nebo si ji můžete změnit ručně. V případě, že Váš stav je „Nerušit“, nebudou vám vyskakovat notifikace.

10.2 Nastavení

Uživatelské nastavení je rozděleno do 4 sekcí, které jsou popsány v následujících kapitolách:

* Obecné
* Ochrana osobních údajů
* Oznámení

Nastavení je možné opakovaně měnit.
 
![Obrázek 82: Osobní nastavení Microsoft Teams](https://milanhybner.github.io/Resources/2020-03-teams-prirucka/Images/Obr00082.png)


10.2.1 Obecné

10.2.1.1 Motiv

Uživatel si může vybrat ze 3 motivů zobrazení aplikace Microsoft Team:

- Výchozí
- Tmavý
- Vysoký kontrast

10.2.1.2 Aplikace

Následující parametry definují chování desktopové aplikace Microsoft Teams:

- Automatické spuštění
- Otevřít aplikaci na pozadí
- Při zavření ponechat aplikaci spuštěnou
- Registrujte aplikaci Teams jako chatovací aplikaci pro sadu Office (vyžaduje restartování aplikací sady Office)

10.2.1.3 Jazyk 

Při prvním spuštění Teams je převzato nastavení jazyka z operačního systému. Každý uživatel si může nastavení jazyka upravit dle potřeb.

- Jazyk aplikace
- Jazyk klávesnice

10.2.2 Ochrana osobních údajů

I po nastavení stavu Nerušit budete stále přijímat oznámení od kontaktů s prioritním přístupem.
 
![Obrázek 83: Nastavení přednostního přístupu](https://milanhybner.github.io/Resources/2020-03-teams-prirucka/Images/Obr00083.png)


10.2.3 Oznámení

Uživatel si může nastavit způsob, jak chce být informován o jednotlivých typech událostí (Zmínky, Zprávy, Změny členství, rolí atd.).

Může si vybírat z následujících možností:

* Vyskakovací okno a email
* Vyskakovací okno
* Zobrazit jen v kanálu

V sekci Jiné je možné nastavit frekvenci zasílání informačních emailů o aktivitě v Teams:

* Co nejdříve
* Každých 10 min
* Každou hodinu
* Každých 8 hodin
* Jednou denně
* Nikdy
 
![Obrázek 84: Nastavení oznámení](https://milanhybner.github.io/Resources/2020-03-teams-prirucka/Images/Obr00084.png)


10.3 Klávesové zkratky 

Pro uživatele, kteří preferují využívání klávesových zkratek, je připravena sada pro operační systém Windows i Mac OS. Zobrazení lze vyvolat z menu uživatelských preferencí nebo klávesovou zkratkou Ctrl + “.“ ve Windows nebo Command + “.“ na počítačích Mac. Následující obrázek ukazuje seznam klávesových zkratek pro uživatele Windows. Pro uživatele Mac je možné seznam nalézt také zde.
 
![Obrázek 85: Seznam klávesových zkratek pro uživatele Windows](https://milanhybner.github.io/Resources/2020-03-teams-prirucka/Images/Obr00085.png)


10.4 Stažení mobilní aplikace

Pro mobilní telefony s operačním systémem iOS a Android jsou dostupné mobilní aplikace. Uživatelé mobilních telefonů s operačním systémem Windows musí použít internetový prohlížeč.

10.5 Odhlášení se

Na jednom zařízení se můžete hlásit pod více uživatelskými účty. Pokud chcete přepnout na jiný uživatelský účet, musíte se nejdříve odhlásit a následně přihlásit již s novým účtem.



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'long'}</script>
